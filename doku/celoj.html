<?xml version="1.0" encoding="UTF-8" ?>
<!DOCTYPE HTML PUBLIC "-//W3C//DTD HTML 4.01 Transitional//EN">
<html>
  <head>
    <title>Celoj de la aligilo-projekto</title>
    <style type="text/css">
      .farenda { color: red; }
    </style>
  </head>

  <body>
    <p><a href='./' rel='top'>Renkontiĝo-Administrilo</a></p>
    <p>Versio: $Id$</p>

    <h1>Celoj de la aligilo-projekto</h1>

    <p>La programo <em>Aligilo</em> aŭ <em>Renkontiĝo-Administrilo</em>
      estas/estu programo por administri Esperanto-renkontiĝojn.
    </p>
    <p>Se ĝi povas helpi pri aliaj taskoj dum la organizado de renkontiĝo,
      tio ankaŭ utilas.
    </p>

    <p>
      Tiu ĉi dokumento nuntempe enhavas ĉefe priskribon, kiun la programo
      jam nun konas, kun nur malmultaj <span class="farenda">farendaĵoj</span>.
    </p>

    <h2>Administrado de partoprenantoj</h2>

    <h3>Datumbazo</h3>

    <p>La kerno de la programo estas datumbazo de partoprenantoj
      kaj iliaj partoprenoj, kaj rilataj informoj. 
    </p>
    <p>
      Partoprenanto povas havi diversajn partoprenojn (kutime al
      diversaj renkontiĝoj).
    </p>

    <h3>Aliĝilo</h3>
    <p>
      La aliĝilo ebligas al ontaj partoprenantoj antaŭkalkuli
      sian kotizon kaj aliĝi al la renkontiĝo.
    </p>
    <p>
      Ĝi principe estas plurlingva (tradukebla al pluraj lingvoj),
      tiel ankaŭ komencantoj povas aliĝi al la renkontiĝo.
    </p>
    <p>
      Ĝi kolektas ĉiujn informojn, kiujn ni bezonas, kaj kreas la
      datumbazajn objektojn (partoprenanto, partopreno, eble invitpeto,
      eble manĝmendoj). Poste ĝi povas sendi (retpoŝte) unuan
      konfirmilon al la partoprenanto.
    </p>
    <p class="farenda">
      Nuntempe por ĉiu renkontiĝo la aliĝilo estas aŭ refarita aŭ
      kopiita de antaŭa renkontiĝo kaj adaptita. Indus elpensi sistemon
      havi nur unu aliĝilon adaptebla per konfiguroj.
    </p>
    <p class="farenda">
      La aliĝilo estas grupo de apartaj PHP-paĝoj. Ĝi tial ne estas
      bone kombinebla kun enhavmastrumaj sistemoj, kiuj kutime estas
      uzataj por la resto de la retpaĝaro. Indas elpensi manieron
      enmeti ĝin en tiaj EMSoj per "plugin" aŭ simile.
    </p>


    <h3>Administra interfaco</h3>
    <p>
      Per la administra interfaco eblas vidi kaj ŝanĝi informojn de la
      partoprenantoj, aldoni pagojn kaj rabatojn.
    </p>
    <p>
      (Strikte dirite, la sekvaj punktoj ankaŭ estas parto de
      la administra interfaco.)
    </p>

    <h3>Ĉambrodisdonado</h3>
    <p>
      Partoprenantoj loĝas depende de siaj mendoj en divers-tipaj ĉambroj
      (aŭ en amasloĝejo aŭ memzorge).
    </p>
    <p>
      La ĉambro-disdonilo havas liston de ĉiuj ĉambroj kaj
      ebligas meti homojn en tiujn ĉambrojn, certigante ke ĉiu
      estas en ĉambro laŭ sia mendo. (Ekzemple, kiu mendis
      unuseksan ĉambron ne estu en ĉambro kun homoj de alia sekso.)
      Ĝi ankaŭ montras kunloĝ-dezirojn de la pp-antoj.
    </p>
    <p class="farenda">
      Nuntempe la ĉambrodisdonado estas permane (t.e. la administranto
      devas por ĉiu partoprenanto elekti ĉambron). Indus havi aŭtomatan
      aŭ duonaŭtomatan disdonadon de ĉambroj laŭ la elektoj de la
      pp-antoj.
    </p>
    <p class="farenda">
      Nuntempe por rigardi la ĉambro-staton oni bezonas la rajton
      "ĉambrumi" (t.e. ankaŭ ŝanĝi ĉambrojn). Indas ebligi la
      ĉambro-rigardadon ankaŭ por homoj kun malpli grandaj rajtoj
      (ekzemple "vidi").
    </p>

    <h3>Kotizokalkulado</h3>
    <p>
      La baza kotizo de partoprenantoj povas dependi de aĝo, devenlando,
      aliĝtempo kaj loĝmaniero. Estas kategorioj por ĉiu tiu kriterio,
      kaj granda tabelo (kotizosistemo), kiu donas por ĉiu kombino de 
      tiuj kategorioj la ĝustan kotizon.
    </p>
    <p>
      Aldoniĝas rabatoj kaj krompagoj - kaj aŭtomate kalkulitaj laŭ iuj
      kondiĉoj (ekzemple krompago por unulita ĉambro aŭ ricevo de
      invitletero aŭ rabato por TEJO-membreco), kaj permane enmetitaj
      (ekzemple rabato por programkontribuo aŭ krompago por iu speciala servo).
    </p>
    <p class="farenda"> Nuntempe rabatoj/krompagoj nur povas esti absolutaj
      (aŭ absoluta oble nombro de partoprentagoj/noktoj). Indas pripensi ebligi
      procentajn rabatojn/krompagojn (por la regulaj, ne por individuaj).
    </p>
    <p>
      Kun la jam entajpitaj pagoj finfine eblas kalkuli la
      "restas pagenda"-numeron (kiu ankaŭ povas esti negativa, tiam
      partoprenanto povas rericevi monon).
    </p>
    <p>
      La tutan kalkuladon (por unu partopreno) eblas formati kiel tabelo
      (kiel teksto (por retmesaĝa konfirmilo), HTML (por la administrilo)
      aŭ PDF (por la dua konfirmilo kaj akceptofolio)).
    </p>
    <p class="farenda">
      Se la kotizo dependas de la antaŭpago-tempo, la kotizokalkultabelo
      en la unua konfirmilo estas provizora (ĝi kalkulas kun
      <em>se vi ne antaŭpagas</em>). Indus aldoni kolumnon
      <em>Se vi antaŭpagas ĝis ...</em> (aŭ tutan alternativan tabelon).
    </p>
    <p>
      La kategorioj, kotizoj, reguloj por krompagoj kaj rabatoj estas libere
      konfigureblaj (en datumbazaj tabeloj). Por la kondiĉoj ni havas eĉ
      apartan miniaturan programlingvon.
    </p>
    <p>
      La tuta kotizosistemo kapablas trakti pagojn/rabatojn/krompagojn ankaŭ
      en aliaj valutoj krom la ĉefa valuto. Ili aŭtomate estas
      transkalkulataj laŭ kurzo-tabelo.
    </p>
    <p class="farenda">
      La kurzo-tabelo estas nun permane entajpenda (aŭ importenda
      en PHPMyAdmin). Indas aldoni iun aŭtomatan prenadon de la informoj
      el retpaĝaro de iu nacia/eŭropa centrala banko, aŭ almenaŭ facilan
      alŝuton de kurzo-dosieroj.
    </p>
    <p>
      Eblas la finan "restas pagenda"-sumon rondigi suben (en ajna valuto),
      por faciligi pagadon kaj eviti tro da malgranda mono en la kaso.
      (Ankaŭ tiuj rondadoj estas konfigurebla, kune kun la valutoj.)
    </p>
    <p class="farenda">
      La traktado de malaliĝintaj respektive ne venintaj partoprenantoj
      ankoraŭ estas iom limigita. (Demando estas, ĉu ili devas tamen pagi,
      rericevas monon, ktp.)
    </p>

    <h3>Akceptado-proceduro</h3>
    <p>
      Komence de la renkontiĝoj ni akceptas la partoprenantojn.
      Tiam ni kontrolas la datumojn, disdonas ĉambrojn
      (se ankoraŭ ne farita) kaj enkasigas la restantan kotizon.
    </p>
    <p>
      Eblas ankaŭ kontroli/oferti membrecojn al TEJO kaj/aŭ alia organizo,
      pagenda kun la kotizo, kun aŭtomata traktado de la rabato.
    </p>
    <p>
      Tiu parto de la programo estu speciale facile uzebla, ĉar
      ĝin uzas pluraj helpantoj, kiuj ne havas longan tempon lerni
      uzi ĝin.
    </p>


    <h3>Produktado de paperaj (PDFaj) informoj</h3>

    <p>
      La programo povas krei PDF-dosierojn por printado
      aŭ rekta sendado. Ni uzas por tio la bibliotekon
      <a href="http://www.tcpdf.org/">TCPDF</a> en unikoda moduso.
    </p>


    <h4 id="dua-konfirmilo">Dua konfirmilo</h4>
    <p>
      Ioman tempon antaŭ la renkontiĝo ĉiu partoprenanto ricevas
      duan konfirmilon (kutime kune kun dua informilo), en PDFa
      (aŭ papera) formo.
    </p>
    <p>
      Ĝi enhavas la plej gravajn informojn donitajn en la aliĝilo,
      kotizokalkultabelon (kun la grava "restas pagenda"-nombro), kaj
      ioman gravan tekston.
    </p>
    <p>
      La tekstoj de la dua konfirmilo estas tradukeblaj.
      Ni sendas aŭ nur la Esperantan version aŭ Esperantan kaj alilingvan
      version (sur dorsa flanko).
    </p>
    <p>
      Eblas aldoni al ĝi "gepatran permesilon" por homoj sub 18 jaroj,
      kiujn gepatroj subskribu kaj la partoprenanto kunportu.
      <span class="farenda">(Tiu gepatra permesilo estas nuntempe ne
	tradukebla.)</span>
    </p>

    <h4>Akceptofolio</h4>
    <p>
      Antaŭ la akceptado la partoprenantoj ricevas akceptofolion. Tiun
      ili rigardu, laŭ bezono ŝanĝu partojn, kaj iru kun ĝi al la
      akceptado-proceduro. Post la akceptado ni stokos la akceptofolion
      por povi kompari kun la enhavo de la datumbazo.
    </p>
    <p>
      La akceptofolio enhavas unue iun bonvenigan tekston kaj instrukciojn,
      poste la bazajn datumojn de la partoprenanto kaj partopreno.
    </p>
    <p>
      Sekvas subskribenda teksto pri akcepto de la kondiĉo (en IS ni
      tie iam ankaŭ enmetis <em>mi ne fumos en la domo</em>, kiam ni estis en
      ligna domo kun fumsensiloj kun rekta alarmo al la fajrobrigado),
      kaj kotizokalkultabelo (kun spaco por ŝanĝi/aldoni).
    </p>
    <p>
      Fine de la paĝo estas tri kampoj plenigendaj de la akceptanto:
      La pagita sumo, ĉambronumero (se havas ĉambron) kaj spaco por meti
      hokon, kiam oni klakas "akceptu" en la programo.
    </p>

    <h4>Adresaro</h4>
    <p>
      Post la renkontiĝo ni retpoŝte sendas adresaron. Alternative eblus
      ankaŭ elprinti kaj disdoni ĝin dum la aranĝo.
    </p>
    <p>
      La adresaro enhavas nomojn kaj adresojn de ĉiuj partoprenantoj, kiuj ne
      diris <em>mi ne volas aperi en la adresaro</em>, ordigita laŭ persona
      nomo.
    </p>
    <p>
      Por korektadaj celoj ni havas ankoraŭ varianton en pli granda tiparo
      kaj interliniaj spacoj, kiun ni pendigas dum la renkontiĝo.
    </p>
    <p>
      (Por povi distingi la unuopajn partoprenantojn, la IS-versio estis
      plurkolora. Mi ion ŝanĝis por IJK, sed mi ne tute certas kiel nun
      aspektas.)
    </p>

    <h4>Nomŝildoj</h4>
    <p>
      Ni povas printi nomŝildojn por la partoprenantoj.
      Tio estas fakte PDF-folioj kun po a * b nomŝildoj sur ili,
      ordigigaj laŭ persona nomo.
    </p>
    <p>
      La nomŝildoj enhavas nomon, ŝildnomon kaj (ŝild)landon de
      la partoprenanto.
    </p>
    <p>
      Ni povas krei apartajn nomŝildojn nur por la organiza teamo -
      printendaj sur alikolora papero. Tiel pli facilas rekoni
      organizantojn.
    </p>
    <p class="farenda">
      La cetera aspekto de la nomŝildo ne estas tre facile ŝanĝebla:
      oni devas ŝanĝi la programon. Dum IJK ni enmetis simple iun
      bildon kiel fono kaj aldonis la tekston en mankoditaj pozicioj.
      Pripensendas, kiel igi tion pli bone konfigurebla.
    </p>

    <h4>Manĝkuponoj</h4>
    <p>
      Ni povas krei manĝkuponojn por la partoprenantoj.
    </p>
    <p>
      Tiuj estas folioj de 13 x 10 cm, kun la nomo kaj manĝtipo
      (viandmanĝanto, vegetarano, vegano) kaj ĉirkaŭe listo de
      ĉiuj matenmanĝoj, tagmanĝoj kaj vespermanĝoj. La
      ne-menditaj estas forstrekitaj.
    </p>
    <p>
      Dum la manĝoj la kontrolanto forstrekas la aktualan manĝon,
      por ebligi al ĉiu nur unufoje manĝi (kaj eviti pludonojn
      de manĝkuponoj por plurfoja manĝado).
    </p>
    <p>
      Eblas krei PDFojn por la tri tipoj aparte, por printi sur diverskolora
      papero.
    </p>
    <p class="farenda">
      La vesper- kaj matenmanĝoj nuntempe estas vertikale skribitaj
      per enmeto de bildoj. Tio havas la efikon, ke nur eblas uzi tion
      por aranĝoj de 27.12 ĝis 3.1.
      Indas ŝanĝi la vertikalan printadon al vera teksto (TCPDF en aktuala
      versio havas funkciojn por tio), kaj ankaŭ ebligi aranĝojn kun aliaj
      longecoj ol 7 noktoj.
    </p>
    <p>(Pro tiu problemo - kaj ĉar la manĝejo-uloj volis havi la kuponojn
      por kalkuli) ni dum IJK ne uzis tiujn manĝkuponojn.
    </p>
    <p class="farenda">
      En la anguloj estas skribita la nomo/numero/loko de la aranĝo 
      kaj "Germana Esperanto-Junularo". Tio ŝajnas al mi ne tute fleksebla,
      pripensendas alia maniero.
    </p>


    <h4>Finkalkulo</h4>
    <p>
      La finkalkula tabelo estas granda PDF-dokumento kun financaj detaloj
      pri ĉiu partopreno de la aranĝo.
    </p>
    <p class="farenda">
      Ĝi kutime estas ĉiujare adaptenda al la bezonoj de la kasisto.
      Kaj ni lastatempe havas problemon pri la spaco (la vicoj iĝas pli
      larĝaj ol la papero).
    </p>

    <h4>Fakturo/Kvitanco</h4>
    <p class="farenda">
      Por diversaj celoj partoprenantoj foje bezonas
      fakturon aŭ kvitancon pri iliaj pagoj. Mi komencis krei
      iun (surbaze de akceptofolio), sed ĝi ne vere estas finita.
    </p>


    <h3>Aŭtomataj kaj duonaŭtomataj retmesaĝoj</h3>
    
    <p>La programo povas sendigi retmesaĝojn aŭtomate je iuj eventoj,
      aŭ laŭ peto de la administranto.</p>

    <h4>Unua konfirmilo</h4>
    <p>La unua konfirmilo estas sendata aŭtomate al la partoprenanto tuj
      post lia aliĝo.</p>
    <p>
      Ĝi enhavas la datumojn donitajn de la partoprenanto
      kaj provizoran kotizokalkulon.
    </p>
    <p>Ankaŭ ni povas doni aliajn informojn eble
      utilajn por la partoprenanto (kiel "jen nia dissendolisto").
    </p>
    <p>
      La teksto de la mesaĝo estas tradukebla.
    </p>
    <p>
      La administranto povas permane (re)sendigi la unuan konfirmilon.
      Tion indas fari kaze de ŝanĝoj en la datumoj (aŭ eraroj en la
      programo), aŭ kiam oni permane enmetas homojn per la interna
      redaktilo.
    </p>

    <h4>Atentigoj</h4>
    <ul>
      <li>Post ĉiu aliĝo estas sendata mesaĝo al la administranto
	kun sekurkopio de la datumoj.</li>
      <li>Se la partoprenanto mendis invitleteron, retmesaĝo estas sendata
	al la invitletero-respondeculo.</li>
      <li>Pri programkontribuo-proponoj oni informas la programajn
	respondeculojn.</li>
      <li>(Iam estis funkcio por averti pri novuloj al la respondeculo
	por junula programo, sed tio ne estis uzita lastatempe.)</li>
    </ul>

    <p>
      Tiujn atentigo-mesaĝojn la administranto ankaŭ povas
      permane (re)sendigi.
    </p>

    <h4>Dua konfirmilo+informilo</h4>
    <p>
      Kutime pluraj semajnoj antaŭ la aranĝo (ni en IS ĉiam provis fari
      komence de novembro kaj finfine faris komence de decembro), oni sendas
      al ĉiuj partoprenantoj retmesaĝo kun dua konfirmilo kaj dua informilo.
    </p>
    <p>
      La dua informilo estas PDF-dosiero kun ĝeneralaj informoj pri
      la aranĝo, kiel atingi, kion kunporti, ktp.
    </p>
    <p>
      La <a href="#dua-konfirmilo">dua konfirmilo</a> estas PDF-dosiero
      kun informoj specifaj al la partoprenanto.
    </p>
    <p>
      La retmesaĝo mem povas enhavi tekstan version de
      la plej gravaj informoj. <span class="farenda">Mi ne certas, kion
	ĝi fakte faras nuntempe.</span>
    </p>
    <p>
      La teksto de la mesaĝo estas tradukebla.
    </p>
    <p>
      Estas speciala skripto por sendi tiujn mesaĝojn al ĉiuj.
      Alternative eblas voki la sendadon ankaŭ permane por unuopaj
      partoprenantoj.
    </p>

    <h4 id="adresaro-mesaĝo">Adresaro</h4>
    <p>
      La adresaro-mesaĝo estas sendata iam post la renkontiĝo.
    </p>
    <p>Ĝi povas enhavi la krom la <a href="#adresaro-pdf">Adresaro</a>
      ankoraŭ ajnan tekston, kiun la organiza teamo volas konigi al la
      partoprenantoj (kiel <em>ni trovis la jenajn aĵojn, se io estas
	de vi, kontaktu ...</em>, aŭ <em>Fotoj de la aranĝoj estas
	trovebla tie:</em>).
    </p>
    <p>
      Tiu mesaĝo kutime ne estas tradukata, ĉar ni supozas ke la homoj
      post la aranĝo scipovas sufiĉe da Esperanto :-)
    </p>

    <h4>Permanaj retmesaĝoj</h4>

    <p>Administranto povas krei retmesaĝon al iu partoprenanto
      laŭ ŝablonoj, kiuj povas enhavi kampojn el la datumbazo.
    </p>
    <p>
      Eblas redakti tiujn retmesaĝojn ankoraŭ antaŭ la sendado.
    </p>

    <p class="farenda">
      Pripensendas krei el tio iun ĝeneralan amasan retpoŝtsendilon
      laŭ sama tipo kiel la amasaj sendiloj por adresaro kaj dua informilo.
    </p>

    <h3>Aliaj administraj funkcioj</h3>
    <h4>Entajpanto-administrado</h4>
    <p>
      La programo povas rekoni ajnan nombron de uzantoj,
      nomitaj "entajpantoj". La entajpantoj povas havi diversajn
      rajtojn.
    </p>
    <p>
      Depende de iliaj rajtoj, diversaj partoj de la programo estas
      eble neatingebla, aŭ nur limigite atingebla (ekzemple eblas nur
      vidi anstataŭ ŝanĝi).
    </p>
    <p>
      Uzantonomoj povas ŝanĝi siajn propran pasvorton
      kaj retpoŝtadreson, kaj vidi (sed ne ŝanĝi) la rajtojn.
    </p>
    <p>
      Nur teknikisto (t.e. homo kun rajto "teknikumi")
      povas krei uzantojn kaj ŝanĝi rajtojn.
    </p>
    <p>Ĉiu entajpanto povas samtempe esti ankaŭ partoprenanto.</p>

    <p class="farenda">
      La pasvortoj de la entajpantoj estas en klara teksto en la datumbazo.
      Indas en la datumbazo havi nur haketitan version
      (ekzemple SHA1(uzantonomo + pasvorto).)
    </p>
    <p class="farenda">Por krei uzanton la teknikisto devas elpensi pasvorton.
      Pli bone estus ke la programo kreas la pasvorton mem kaj sendas ĝin
      rekte al la uzanto.
    </p>

    <p class="farenda">Nuntempe rajtoj ĉiam validas por la tuta
      aligilo-instalaĵo. Pripensindas ebligi rajtojn nur por unuopaj
      renkontiĝoj. Por tio verŝajne necesas reorganizi la rajto-sistemon
      (nun la rajtoj estas en la entajpanto-tabelo).
    </p>

    <h4>Notoj</h4>
    <p>
      Eblas krei notojn pri ĉiu partoprenanto. 
    </p>
    <p>
      Noto estas libera teksto, kun titolo, tipo (ekzemple retmesaĝo,
      telefona interparolo, alia noto), nomo(j) de notantoj, indiko por
      kiuj entajpanto la noto gravas, indiko ĉu prilaborita.
    </p>
    <p>Noto estas ŝanĝebla de ĉiu entajpanto.</p>
    <p>
      Entajpanto povas listigi ĉiujn notojn de li aŭ por li (aŭ pri li).
    </p>
    <p>Eblas listigi ĉiujn notojn (aŭ filtri laŭ iuj kriterioj).</p>

    <p class="farenda">
      La rimarkoj de partoprenantoj en la aliĝilo nuntempe estas
      en rimarko-kampo de la partopreno. Indus anstataŭe tuj krei noton
      por tio.
    </p>
    

    <h4>Serĉoj</h4>

    <p>
      La programo enhavas plurajn serĉilojn por partoprenantoj, partoprenoj
      kaj aliaj datumoj.
    </p>

    <h5>Simpla serĉo</h5>

    <p>Trovebla supre ĉe <em>serĉi partoprenantojn</em>, la simpla serĉilo
      ebligas serĉi partoprenantojn de la aktuala renkontiĝo laŭ nomo
      kaj/aŭ adreso.</p>

    <h5>Detala serĉo</h5>
    <p>La detala serĉo ebligas krei listojn de partoprenantoj (de aktuala
      renkontiĝo) laŭ diversaj kriterioj, ĉefe ecoj de la partopreno.</p>
    <p>La detala serĉilo troviĝas ankaŭ ĉe <em>serĉi partoprenantojn</em>,
      plimalpli meze de la paĝo.</p>

    <h5>Specialaj serĉoj</h5>
    <p>
      Por pluraj ofte bezonataj serĉoj ni programis specialajn serĉojn.
      Tiuj estas troveblaj en <em>serĉi partoprenantojn</em> sube.
    </p>

    <h5>Ĝenerala serĉo</h5>
    <p>
      Por ebligi serĉi ĉion preskaŭ ĉion ajn, kion ofertas nia datumbazo,
      mi kreis la Ĝeneralan Serĉon. Ĝi estas trovebla en
      <em>serĉi partoprenantojn</em> supre sub la simpla serĉo.
    </p>
    <p>
      Eblas konservi serĉojn (t.e. kombinojn de serĉkriterioj) sub iu nomo.
      Tiun serĉon ankaŭ aliaj entajpantoj poste povos reuzi.
    </p>
    <p>
      Eblas elekti la serĉindajn tabelojn, kampojn montrendajn en la rezulto
      kaj kampoj, kiuj estas kriterioj. (La ligoj inter la tabeloj estas
      aŭtomate faritaj.)
    </p>
    <p>
      Depende de la tipo de la kampo, kriterio povas esti nombro aŭ teksto
      kun rilato (ekzemple "=", "<", "parto"), aŭ elekto el listo
	(por kampoj kun nur malmultaj eblaj valoroj).
    </p>
    <p>
      Eblas montri la rezulton en HTMLa tabelo aŭ eksporti kiel CSV.
    </p>

    <p class="farenda">Nuntempe la ĝenerala serĉilo uzas amason
      da POST-variabloj, tiom multe ke tio kreas problemon kun
      la Suhosin-aldono al PHP (por sekureco). Indas rerigardi ĝin
      kaj pripensi manieron malpligrandigi tiun kvanton.
    </p>
    <p class="farenda">Pripensindas igi la simplan, detalan kaj iujn
      specialajn serĉojn specialaj kazoj de la
      ĝenerala serĉo (t.e. la rezulto montriĝu per la ĝenerala serĉilo,
      kaj eblu pluserĉi per ĝi). Tio nur indas post plibonigo de la ĝenerala
      serĉilo.
    </p>
    <p class="farenda"> Indas instali iujn utilajn ĝeneralajn serĉojn
      jam el la instalilo.
    </p>
    <p class="farenda"> La ĝenerala serĉo nun konservas siajn datumojn
      pere de la <em>bzip2</em>-algoritmo. Tiu ŝajne ne estas en ĉiu kutima
      PHP-instalaĵo, do indas pripensi uzi <em>gzip</em> anstataŭe, por povi
      atingi siajn uzitajn serĉojn ankaŭ surloke dum la renkontiĝo.
    </p>

    
    <h3>Traduksistemo</h3>

    <p>Pluraj partoj de la programo estas multlingvaj, t.e. tradueblaj.
      Tio koncernas ĉefe la aliĝilon, aŭtomate kreitaj mesaĝojn kaj
      konfirmilojn.
    </p>
    <p>
      Ĉar tiaj generitaj tekstoj ofte enhavas ne nur ŝablonajn
      tekstojn, sed ankaŭ kalkulitajn (respektive prenitajn el la
      datumbazo), necesas ankaŭ tiujn traduki.
    </p>
    <p>
      Do, eblas traduki ĉenojn el dosieroj (atingebla per la
      <code>CH</code>-funkcio kaj parencoj, kaj plurajn por tiu celo
      elektitajn datumbazajn kampojn, atingebla per funkcio en Objekto.
    </p>

    <h4>Traduk-interfaco</h4>
    <p>
      La tradukinterfaco estas trovebla ĉe programo/iloj/traduko/.
    </p>

    <p class="farenda">
      Indas iel enmeti la tradukinterfacon en la normalan administran
      interfacon de la programo. Por tio inter alie necesas uzi ankaŭ
      la uzantan sistemon, kaj havi rajton <em>traduki</em>.
    </p>
    <p class="farenda">
      La instalilo jam havu la eblon instali tradukojn por gravaj partoj de
      la programo, kaj tiujn partojn de la datumbazo, kiuj ĉiam estas
      tradukendaj. Tiel ne ĉiu uzanta organizo devas retraduki ĉion.
    </p>


    <h3>Instalilo</h3>

  </body>
</html>
